<html>
<link rel="stylesheet" type="text/css" href="style.css"/>

<meta http-equiv=Content-Type content="text/html; charset=utf-8">
<meta name=Generator content="Microsoft Word 12 (filtered)">

<body bgcolor="#FFFFFF" lang=HR link=blue vlink=purple>

<div class=WordSection1>

    <h1><a name="_Toc355995248"></a><a name="_Toc355166631"></a><a
            name="_Toc355166197"></a><a name="_Toc355163650"></a><a name="_Toc355163615"></a><a
            name="_Toc355163434">O molitveniku</a></h1>

    <p class=Tekst>Ovaj molitveni priručnik sadrži molitve Crkve oblikovane kroz
        povijest, molitve koje prate bogoslužne čine, blagdane svetaca i pobožne
        kršćanske vježbe, prigodne molitve i zazive u posebnim prilikama. Središnje
        mjesto zauzimaju molitve velikih biblijskih molitelja Staroga i Novoga saveza,
        osoba koje je Bog izabrao i uključio u povijest spasenja. Vrhunski izraz tih
        molitava su psalmi, himni i blagoslovi, a izražavaju istine vjere i spasenjske
        poruke. Mogu se razmatrati (lectio divina) i moliti pojedinačno i skupno.
        Njihovim razmatranjem i molitvom postajemo još više prijatelji Božje riječi,
        utjelovljene u Isusu Kristu i u Svetom pismu.</p>

    <p class=Tekst>Na kraju molitvenika dodano je opširno kazalo imena i pojmova
        koje može poslužiti lakšem snalaženju.</p>

    <p class=Tekst>Svima vama, dragi mladi molitelji, želim da kroz molitvu rastete
        u svom ljudskom, kršćanskom i duhovnom pozivu proslavljajući Boga svojim
        životom.</p>

    <p class=Autor>Priređivač</p>

    <p class=MsoNormal>&nbsp;</p>

</div>
</body>
</html>