


<!-- Java EL -->






<html>
    <head>
        <link href='../style.css' rel="stylesheet">

        <meta http-equiv="content-type" content="text/html; charset=utf-8">
    </head>

    <body class="Molitvenik">
        <div id="content" class="containter-fluid">
            <!-- Init vars -->
            
            <!-- Has to be one line due to proper text formatting (without leading and trailing spacing) within li and p and span tags -->
            <!-- collections cannot be continued--><!-- Regular text can be continued--><p class="Author">(Sv. Augustin)</p><!-- collections cannot be continued--><!-- Regular text can be continued--><p class="PlainTekst">Pred oči tvoje, Gospodine, grijehe svoje iznosimo i muke koje nas stigoše. Ako gledamo zlo koje učinismo: manje je što trpimo, a veće je što smo zaslužili. Teže je što smo počinili; lakše je što podnosimo. Osjećamo kaznu zbog grijeha, ali ipak u svojoj tvrdoglavosti ne prestajemo griješiti. Tvoji bičevi taru nas slabe, ali se naša zloća ne mijenja. U mukama je bolno naše srce, ali glave ne prigibamo. Od boli uzdišemo, ali u životu ne postajemo bolji. Ako čekaš, ne popravljamo se; ako kasniš, ne možemo podnositi. Kad nas pokaraš, ispovijedamo što smo učinili; a kad nestane pokajanja zaboravljamo što smo oplakivali. Ako pružiš ruku, obećavamo dobro činiti; ako makneš mač s naših glava, ne ispunjamo što smo obećali. Ako nas udariš, vičemo da oprostiš; ako nam oprostiš, opet zaslužimo da nas kazniš.<br>Evo, Gospodine, priznajemo se krivcima jer znamo da ćeš nas s pravom uništiti ako nam ne oprostiš. Daj, svemogući Oče, da dobijemo što nismo zaslužili, jer ti si ni iz čega načinio one koji te mole. Gospodine ne plaćaj nam po našim grijesima. I ne vraćaj nam po našim zloćama! Bože, koga grijeh vrijeđa, a pokora ublažuje, milostivo pogledaj na molitve puka svoga koji se tebi moli i odvrati bičeve svoje srdžbe koje zaslužujemo za svoje grijehe. Po Kristu, Gospodinu našemu. Amen.</p>
        </div>
    </body>
</html>
