


<!-- Java EL -->






<html>
    <head>
        <link href='../style.css' rel="stylesheet">

        <meta http-equiv="content-type" content="text/html; charset=utf-8">
    </head>

    <body class="Molitvenik">
        <div id="content" class="containter-fluid">
            <!-- Init vars -->
            
            <!-- Has to be one line due to proper text formatting (without leading and trailing spacing) within li and p and span tags -->
            <!-- collections cannot be continued--><!-- Regular text can be continued--><p class="Author">(Sv. Toma Akvinski)</p><!-- collections cannot be continued--><!-- Regular text can be continued--><p class="PlainTekst">Svemoćni vječni Bože, evo pristupam k sakramentu jedinorođenoga Sina tvoga, Gospodina našega Isusa Krista. Pristupam kao bolesnik k liječniku života, kao slijepac k svjetlu vječnog sjaja, kao siromah i bijednik Gospodaru neba i zemlje. Zato molim obilje neizmjerne tvoje dobrote da se udostojiš izliječiti moju slabost, oprati nečistoću, posvijetliti sljepoću, obogatiti siromaštvo, zaodjenuti golotinju; da kruh anđeoski primim s tolikim strahopoštovanjem i poniznošću, s tolikom čistoćom i vjerom, s takvom odlukom i nakanom kako je potrebno za spasenje moje duše. Daj mi, Gospodine, da primim ne samo sakrament Tijela i Krvi tvoje nego i unutarnju jakost i moć sakramenta. Preblagi Bože, daj mi da tijelo jedinorođenoga Sina tvoga, Gospodina našega Isusa Krista, koje je uzeo od Djevice Marije, tako primim da budem dostojan pridružiti se njegovom otajstvenom tijelu i pribrojiti se među njegove udove. Predobri Oče, daj mi da predragog Sina tvoga, koga sada ovdje sakrivena kanim primiti, jednom otkrivena lica gledam uvijeke. Koji s tobom živi i kraljuje u sve vijeke vjekova. Amen.</p>
        </div>
    </body>
</html>
