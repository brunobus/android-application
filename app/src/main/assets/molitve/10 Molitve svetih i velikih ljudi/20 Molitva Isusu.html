


<!-- Java EL -->






<html>
    <head>
        <link href='../style.css' rel="stylesheet">

        <meta http-equiv="content-type" content="text/html; charset=utf-8">
    </head>

    <body class="Molitvenik">
        <div id="content" class="containter-fluid">
            <!-- Init vars -->
            
            <!-- Has to be one line due to proper text formatting (without leading and trailing spacing) within li and p and span tags -->
            <!-- collections cannot be continued--><!-- Regular text can be continued--><p class="Author">(Sv. Mala Terezija)</p><!-- collections cannot be continued--><!-- Regular text can be continued--><p class="PlainTekst">Božanska Riječi, ti si Orao kojeg ljubim i koji me sebi privlači! Ti koji si sišao na ovu zemlju progonstva i htio patiti i umrijeti da bi duše privukao prema gore do skuta vječnog ognjišta blaženog Trojstva, ti koji ponovno uspinjući se prema nedokučivom svjetlu, gdje ćeš odsada stanovati, ostaješ u ovoj suznoj dolini, skriven u liku bijele hostije. Orlu vječnosti, želiš me hraniti svojom božanskom tvarnošću, mene, jadno malo stvorenje, koje bi utonulo u ništavilo da mi tvoj božanski pogled u svakom trenutku ne daruje život...<br>Isuse! Dopusti mi da ti u preobilju svoje zahvalnosti kažem da tvoja Ljubav ide do bezumlja... Kako bi inače, reci mi, naočigled ovom bezumlju, moje srce poletjelo k tebi? Kako bi moje povjerenje trebalo poznavati granice? Znam, tebe su sveti proslavili i bezumnim djelima, učinili su velika djela, jer bili su orlovi...<br>Isuse, premalena sam da bih učinila nešto veliko i moje se bezumlje sastoji u tome da se nadam da će me tvoja Ljubav primiti kao žrtvu. Amen.</p>
        </div>
    </body>
</html>
