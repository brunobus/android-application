


<!-- Java EL -->






<html>
    <head>
        <link href='../style.css' rel="stylesheet">

        <meta http-equiv="content-type" content="text/html; charset=utf-8">
    </head>

    <body class="Molitvenik">
        <div id="content" class="containter-fluid">
            <!-- Init vars -->
            
            <!-- Has to be one line due to proper text formatting (without leading and trailing spacing) within li and p and span tags -->
            <!-- collections cannot be continued--><!-- Regular text can be continued--><p class="PlainTekst">Gospodine, želim ti nešto reći, ali neću progovoriti ni riječi. Služit ću se onim što si mi ti dao i što se samo u tišini prepoznaje. Kreće se od pianissima do crescenda, od molitve izrečene šapatom do urlika iz svega glasa, od zvuka jednog jedinog instrumenta do skladne simfonije čitavog orkestra. Gospodine, ako je to tvoj dar za mene, neka iz svake note dopre glas poruke, molbe, krika boli i pjesme radosti. U svakoj noti, koja se možda može činiti praznom, pronaći ćeš moju riječ i moju zahvalu. Glazba se sastoji od samo sedam nota, ali izražava sva moja stanja, sve moje molitve. Kad susretnem stanku zaustavit ću se kako bih mogao misliti na tebe, a već sljedećom notom nastavit ću svoju molitvu.</p>
        </div>
    </body>
</html>
