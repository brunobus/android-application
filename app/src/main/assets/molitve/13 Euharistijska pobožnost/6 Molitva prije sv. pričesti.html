


<!-- Java EL -->






<html>
    <head>
        <link href='../style.css' rel="stylesheet">

        <meta http-equiv="content-type" content="text/html; charset=utf-8">
    </head>

    <body class="Molitvenik">
        <div id="content" class="containter-fluid">
            <!-- Init vars -->
            
            <!-- Has to be one line due to proper text formatting (without leading and trailing spacing) within li and p and span tags -->
            <!-- collections cannot be continued--><!-- Regular text can be continued--><p class="Author">(Sv. Toma Akvinski)</p><!-- collections cannot be continued--><!-- Regular text can be continued--><p class="PlainTekst">Svemogući vječni Bože, evo pristupam k Svetom otajstvu jedinorođenoga Sina tvoga, Gospodina našega Isusa Krista; pristupam kao bolesnik liječniku života, nečist vrelu milosrđa, slijepac svjetlu vječne jasnoće, siromah i potrebit Gospodaru neba i zemlje. Molim neizmjerno tvoje milosrđe da se udostojiš izliječiti moju nemoć, oprati nečistoću, rasvijetliti sljepoću, obogatiti siromaštvo, zaodjenuti golotinju; da kruh anđela, Kralja kraljeva i Gospodina gospodara primim s velikim poštovanjem i poniznošću, skrušeno, pobožno, čisto i s vjerom, kako je korisno spasenju moje duše. Daj mi, molim te, primiti ne samo otajstvo Tijela i Krvi Gospodnje, nego i milost i krjepost Svetoga otajstva. O preblagi Bože, daj mi Tijelo jedinorođenoga Sina svoga, Gospodina našega Isusa Krista, koje je uzeo od Djevice Marije, tako primiti da budem dostojan ujediniti se s njegovim otajstvenim tijelom i biti ubrojen među njegove udove. O predobri Oče, dopusti mi da miloga Sina tvoga, kojega sada skrivena u ovom životu kanim primiti, jednom otkrivena lica zauvijek promatram. Amen.</p>
        </div>
    </body>
</html>
