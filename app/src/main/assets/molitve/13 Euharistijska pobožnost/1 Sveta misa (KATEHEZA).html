


<!-- Java EL -->






<html>
    <head>
        <link href='../style.css' rel="stylesheet">

        <meta http-equiv="content-type" content="text/html; charset=utf-8">
    </head>

    <body class="Molitvenik">
        <div id="content" class="containter-fluid">
            <!-- Init vars -->
            
            <!-- Has to be one line due to proper text formatting (without leading and trailing spacing) within li and p and span tags -->
            <!-- collections cannot be continued--><!-- Regular text can be continued--><p class="Comment">Kako se pripremiti i kako je živjeti</p><!-- collections cannot be continued--><!-- Regular text can be continued--><p class="Subtitle">Uvodni obredi</p><!-- collections cannot be continued--><!-- Regular text can be continued--><p class="PlainTekst">Ulaz i pozdrav<br>Na sv. misu došli smo, iz svojih domova, ulica, mjesta, iz različitih životnih okolnosti… pozvani od samoga Krista da postanemo jedno Tijelo u Kristu. Euharistijom postajemo sazvani narod i slaveći je objavljujemo svijetu pravi identitet Crkve – naroda Božjega koji živi za ljubav i ljubavlju služi drugima.<br>Pri ulaznom pozdravu svećenik pozdravlja zajednicu i podsjeća je na Kristovu nazočnost u ovome činu.<br>Pokajnički čin i zazivi Kristu<br>Mi smo vjernici, djeca Božja, ali i grješnici. Svjesni naših slabosti, priznajemo svoje grijehe i molimo Gospodina za oproštenje. Ovaj pokajnički čin nam omogućuje da se “pripremimo” za susret s Kristom, kako bi naše zajedništvo bilo puno i istinito. Stoga je dobro da u tom trenutku otvorimo svoje srce i dopustimo Gospodinu da nas ljubi takve kakvi jesmo, s čvrstom odlukom da ćemo se popraviti i da ćemo ga ubuduće djelotvornije slijediti.<br>Zborna molitva<br>To je molitva koja sabire sve nakane…one cijele Crkve Božje, zajednice koja slavi, te svakog pojedinca.<br>Stoga bi bilo dobro da u trenutku kada svećenik kaže: “Pomolimo se”, svatko od prisutnih na toj Gozbi Jaganjčevoj stavi svoju nakanu – motiv za koji prikazuje tu svetu misu. Svećenik sakuplja sve nakane i zaključuje uvodni obred skupnom tj. zbornom molitvom.</p><!-- collections cannot be continued--><!-- Regular text can be continued--><p class="Subtitle">Služba Riječi</p><!-- collections cannot be continued--><!-- Regular text can be continued--><p class="PlainTekst">Čitanja</p><!-- collections cannot be continued--><!-- Regular text can be continued--><p class="Quote">Božja riječ je upravljena ljudima svih vremena. Danas ona govori i nama. Stoga, pripremimo se kako bismo mogli osluškivati i čuti ono što Bog poručuje svojoj Crkvi i što svakomu od nas želi reći. On govori našim životima, ulazi u sve dijelove našeg življenja, objavljuje se u radosti i tuzi, u poteškoćama i uspjesima. Njegova riječ je svjetiljka našim koracima i kako kaže prorok Izaija: “Ne vraća se njemu dok nije ispunila ono za što je poslana.” (usp. Iz 55,11).</p><!-- collections cannot be continued--><!-- Regular text can be continued--><p class="PlainTekst">Evanđelje</p><!-- collections cannot be continued--><!-- Regular text can be continued--><p class="Quote">“I Riječ tijelom postade, i nastani se među nama” (Iv 1,14). Isus Krist je Riječ Božja koja i danas govori svima nama. Saberimo se i pažljivo poslušajmo evanđelje. Neka Gospodin otvori našu pamet kako bismo mogli shvatiti, naša usta kako bismo mogli navijestiti, i naše srce kako bismo mogli uvijek u njegovoj ljubavi živjeti. Dopustimo Kristu da u našem životu postane tijelo i da se nastani među nama.</p><!-- collections cannot be continued--><!-- Regular text can be continued--><p class="PlainTekst">Propovijed</p><!-- collections cannot be continued--><!-- Regular text can be continued--><p class="Quote">Za vrijeme propovijedi svećenik nam nastoji približiti Riječ. Uz primjere i objašnjenja želi nas potaći kako bi naš život sve više naličio na Kristov, jer samo On je Put, Istina i Život. Na taj način Riječ Božja ostvaruje svoje poslanje i smisao i mi postajemo svjedoci Krista uskrsloga.</p><!-- collections cannot be continued--><!-- Regular text can be continued--><p class="PlainTekst">Vjerovanje</p><!-- collections cannot be continued--><!-- Regular text can be continued--><p class="Quote">Na nedjeljnoj ili blagdanskoj misi zajednica iskazuje svoju vjeru. Misleći na riječi koje zajedno izgovaramo ispovjedimo javno svoju vjeru i prihvatimo u naš život ono što nam je Gospodin rekao u svojoj Riječi.</p><!-- collections cannot be continued--><!-- Regular text can be continued--><p class="PlainTekst">Vjernička molitva</p><!-- collections cannot be continued--><!-- Regular text can be continued--><p class="Quote">U ovoj molitvi Crkva Gospodinu upravlja prošnje za spasenje svih ljudi, za sveopću Crkvu, za javne poslove, za sve koji trpe, za mjesnu zajednicu i sabrani zbor. Osim “napisanih” molitava koje našom aktivnom prisutnošću postaju zazivi cijele euharistijske zajednice, pozvani smo da molimo i za potrebe koje nosimo u svome srcu, za razne situacije iz naše bliže i dalje okoline, a posebno za situacije u kojima je velika potreba za Božjom ljubavi.</p><!-- collections cannot be continued--><!-- Regular text can be continued--><p class="Subtitle">Euharistijska služba</p><!-- collections cannot be continued--><!-- Regular text can be continued--><p class="PlainTekst">Priprava darova</p><!-- collections cannot be continued--><!-- Regular text can be continued--><p class="Quote">Pravi smisao ovoga trenutka bio bi da zajednica (tj. prisutni vjernici) prinesu kruh i vino za euharistijsko slavlje i druge darove za potrebe Crkve i siromaha. Zbog toga, u ovome se trenutku prikupljaju novčani prilozi koje svaki vjernik odvaja za potrebite. Ne bismo smjeli doći praznih ruku, ni materijalno, ali ni duhovno.<br>Prinesimo na oltar naše darove i naše poteškoće kako bi ih Krist preobrazio na žrtvu Bogu ugodnu, a nama korisnu.</p><!-- collections cannot be continued--><!-- Regular text can be continued--><p class="PlainTekst">Darovna molitva</p><!-- collections cannot be continued--><!-- Regular text can be continued--><p class="Quote">Svećenik uime svakoga od nas prikazuje Gospodinu ono što Crkva prinosi. Od njega smo sve dobili i njemu sve to prikazujemo, po Kristu, Gospodinu našemu.</p><!-- collections cannot be continued--><!-- Regular text can be continued--><p class="PlainTekst">Predslovlje</p><!-- collections cannot be continued--><!-- Regular text can be continued--><p class="Quote">U ime cijeloga naroda svećenik slavi Boga Oca i zahvaljuje mu za sve djelo spasenja. Već prema liturgijskom vremenu i određenim blagdanima, ističe se poseban razlog te zahvale Gospodinu spominjanjem djela što ih Bog izvede u povijesti ljudskog spasenja. Slušajući pažljivo, postajemo dio te hvale i aktivnim liturgijskim sudjelovanjem posvećujemo s Crkvom žrtvu Bogu milu.</p><!-- collections cannot be continued--><!-- Regular text can be continued--><p class="PlainTekst">Euharistijska molitva</p><!-- collections cannot be continued--><!-- Regular text can be continued--><p class="Quote">Euharistijska molitva smatra se središnjim dijelom euharistijske službe. Svećenik u službi čitave Crkve, koristeći razne obrasce, ponavlja Kristove geste i riječi iz Posljednje večere. Kad se dragovoljno predao na muku, on uze kruh i blagoslovi ga, zahvali Ocu te ga razlomi i dade učenicima svojim. Isto tako učini i s vinom govoreći: “Uzmite i jedite… uzmite i pijte svi… ovo je moje tijelo koje će se za vas predati…ovo je moja krv, koja će se proliti za vas i za sve ljude na otpuštenje grijeha”. Ovo činimo njemu na spomen.<br>Za vrijeme dok svećenik podiže Presveto Tijelo Kristovo i kalež Krvi Kristove, prati taj čin pogledom i u sebi ponavljaj riječi sv. Tome apostola: “Gospodine moj i Bože moj”.</p><!-- collections cannot be continued--><!-- Regular text can be continued--><p class="PlainTekst">Molitva Gospodnja</p><!-- collections cannot be continued--><!-- Regular text can be continued--><p class="Quote">Jedan od obrazaca kaže: “Mi se zovemo i jesmo djeca Božja, stoga puni pouzdanja recimo”… OČE NAŠ. Ova je molitva sinteza čitavog evanđelja. Ponekad je uzmi i s pažnjom razmotri riječ po riječ.</p><!-- collections cannot be continued--><!-- Regular text can be continued--><p class="PlainTekst">Kristov mir</p><!-- collections cannot be continued--><!-- Regular text can be continued--><p class="Quote">Misa je zajednička gozba kojom se sjedinjujemo s Kristom, a po njemu i sa svim kršćanima svijeta. Prije negoli pristupimo svetoj pričesti, odbacimo od sebe svaku mržnju i zavist koje nosimo u svome srcu, koje osjećamo prema svojoj braći. Radosno i gledajući osobi u lice, međusobno razmijenimo pozdrav Kristova mira.</p><!-- collections cannot be continued--><!-- Regular text can be continued--><p class="PlainTekst">Lomljenje kruha</p><!-- collections cannot be continued--><!-- Regular text can be continued--><p class="Quote">Svećenik lomi kruh kao što je to učinio Krist na Posljednjoj večeri. To je znak našeg jedinstva, među nama i s Kristom: “Budući da je jedan kruh, jedno smo tijelo mi, mnogi; ta svi smo dionici jednoga kruha.” (1 Kor 10,17)</p><!-- collections cannot be continued--><!-- Regular text can be continued--><p class="PlainTekst">Pričest</p><!-- collections cannot be continued--><!-- Regular text can be continued--><p class="Quote">Trenutak sjedinjenja s našim Spasiteljem. On se učinio našom hranom i unoseći ga u naše tijelo mi ulazimo u otajstvo vječne Ljubavi. Spremno, svjesno i ponizno primimo Presveto Tijelo Kristovo i provedimo nekoliko trenutaka u tišini. Nakon kratke tišine nastavimo zahvaljivati molitvom ili pjesmom u zajedništvu s ostalom braćom i sestrama.</p><!-- collections cannot be continued--><!-- Regular text can be continued--><p class="PlainTekst">Popričesna molitva</p><!-- collections cannot be continued--><!-- Regular text can be continued--><p class="Quote">Svećenik zahvaljuje za dar spasenja koji smo primili na ovoj euharistiji i sabire još jednom sve naše molitve.</p><!-- collections cannot be continued--><!-- Regular text can be continued--><p class="Subtitle">Završni obredi</p><!-- collections cannot be continued--><!-- Regular text can be continued--><p class="PlainTekst">Obavijesti</p><!-- collections cannot be continued--><!-- Regular text can be continued--><p class="Quote">Ako je potrebno, svećenik daje obavijesti čitavoj zajednici, navodeći sve trenutke važne za život zajednice. Budimo pažljivi i poslušajmo, unatoč tome da nas neke stvari možda ne zanimaju, ili nas se ne tiču – i to je izražaj našeg zajedništva.</p><!-- collections cannot be continued--><!-- Regular text can be continued--><p class="PlainTekst">Blagoslov</p><!-- collections cannot be continued--><!-- Regular text can be continued--><p class="Quote">Ovo “blago-slovljenje” tj. govorenje o nama i nama je u ime Oca i Sina i Duha Svetoga. Spoznaja da je Presveto Trojstvo zajedno s nama u ritmu i vremenu naših dana ohrabruje nas ponajviše kad smo sami i kad se gubimo u našoj svakodnevici.</p><!-- collections cannot be continued--><!-- Regular text can be continued--><p class="PlainTekst">Poslanje</p><!-- collections cannot be continued--><!-- Regular text can be continued--><p class="Quote">Obred (mise) je završio, ali misa (poslanje) se nastavlja. Zajedništvo, svjedočanstvo i sebedarje braći i bližnjima tek počinje. Stoga, izići iz crkve znači započeti s novim životom u kojemu mi snagu i pravac daje onaj koga sam poslušao i primio u svoj život.</p><!-- collections cannot be continued--><!-- Regular text can be continued--><p class="PlainTekst">U ime Kristovo pođimo u miru!</p>
        </div>
    </body>
</html>
