


<!-- Java EL -->






<html>
    <head>
        <link href='../style.css' rel="stylesheet">

        <meta http-equiv="content-type" content="text/html; charset=utf-8">
    </head>

    <body class="Molitvenik">
        <div id="content" class="containter-fluid">
            <!-- Init vars -->
            
            <!-- Has to be one line due to proper text formatting (without leading and trailing spacing) within li and p and span tags -->
            <!-- collections cannot be continued--><!-- Regular text can be continued--><p class="Quote">Pomirenje, pokora ili ispovijed, sakrament je Božjega milosrđa. Gospodin je obećao da će nam, uz oproštenje grijeha, darovati i novo srce. Iskreno iskazujemo svoje kajanje i čvrstu odluku da ćemo se popraviti, a on nam pomaže da svoj život promijenimo nabolje. Ispovjediti se treba svaki put kad smo se udaljili od Gospodina i od naše braće ljudi.<br>Kršćanin je pozvan nakon počinjena grijeha pristupiti sakramentu pomirenja, a to znači, obratiti se svim srcem, pokajati se, žaliti zbog svojih grijeha i odlučiti da će izbjegavati grješne prigode, te priznati svoje grijehe Bogu pred svećenikom.<br>Obnova prijateljstva s Kristom bitan je dio pomirenja. Nemoj zanemariti milost i vrijednost ovog istinskog susreta ljubavi i milosrđa. Iskreno požali zbog grijeha, zaželi promjenu života, obrati se! To je dobro obavljena ispovijed.<br>Slavljenje sakramenta pomirenja usredotočit će se na Božju ljubav koja oprašta, prihvaća i pomiruje. Isusova smrt na križu očitovala je najveću ljubav prema grješnicima; on se predao za nas grješnike, da mi po njemu steknemo vječni život.</p>
        </div>
    </body>
</html>
