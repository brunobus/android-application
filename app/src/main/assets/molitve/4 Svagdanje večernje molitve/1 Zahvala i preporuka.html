


<!-- Java EL -->






<html>
    <head>
        <link href='../style.css' rel="stylesheet">

        <meta http-equiv="content-type" content="text/html; charset=utf-8">
    </head>

    <body class="Molitvenik">
        <div id="content" class="containter-fluid">
            <!-- Init vars -->
            
            <!-- Has to be one line due to proper text formatting (without leading and trailing spacing) within li and p and span tags -->
            <!-- collections cannot be continued--><!-- Regular text can be continued--><p class="PlainTekst">Hvala ti, Gospodine, za još jedan dan proživljen tebi na slavu. Hvala za kruh koji si mi danas dao i za sve čime uzdržavam svoj život. Hvala za sve dobro što si mi danas iskazao, za kušnje kroz koje si me provlačio. I za pomoć koju si mi pri radu i u životu pružao, hvala. I za ljude koje sam susreo, za one s kojima sam dijelio tegobe proteklog dana, za sve hvala. U ruke tvoje, Gospodine, predajem duh svoj. Ti si me otkupio, Gospodine, Bože vjerni. Tebi prikazujem svoj počinak i svaki trenutak noći koja je preda mnom. Molim te da nada mnom bdiješ, da me štitiš, braniš i čuvaš dok spavam, da se mogu u miru odmoriti. Tvoji sveti anđeli neka budu uza me i neka me čuvaju u miru, i tvoj blagoslov neka bude nada mnom. Gospodine, u ruke tvoje predajem dušu svoju! Čuvaj me, Gospodine, kao zjenicu oka; sjenom krila svojih zakloni me! Pohodi, molim te, Gospodine, ovo prebivalište i svaku neprijateljsku zasjedu od njega daleko otjeraj. Neka u njemu prebivaju tvoji sveti anđeli, i čuvaju me u miru. Po Kristu, Gospodinu našemu. Amen.</p>
        </div>
    </body>
</html>
