


<!-- Java EL -->






<html>
    <head>
        <link href='../style.css' rel="stylesheet">

        <meta http-equiv="content-type" content="text/html; charset=utf-8">
    </head>

    <body class="Molitvenik">
        <div id="content" class="containter-fluid">
            <!-- Init vars -->
            
            <!-- Has to be one line due to proper text formatting (without leading and trailing spacing) within li and p and span tags -->
            <!-- collections cannot be continued--><!-- Regular text can be continued--><p class="PlainTekst">Gospodine, Isuse Kriste, ti si nazvao blagoslovljenima one koji su čista srca i obećao si im da će Boga gledati. Često te gubim iz vida, a u srcu se nađu egoizam, ljubomora i druge zle sklonosti. Zbog pomanjkanja skromnosti i prevelike znatiželje, moje misli i osjećaje ispuni nesigurnost i nemir. Tada gubim radost vjere i svjetlo savjesti. Teško mi je moliti, srce mi je prazno i slabi mi ljubav prema bližnjima. Ipak, Gospodine, želim nov i vjerodostojan život, želim nutarnji mir. Zato molim tvoju predragocjenu krv da me očisti. Želim te opet primiti čistim srcem i dijeliti tvoju ljubav sa svim ljudima. Neka me tvoje rane podsjećaju kako me neizmjerno voliš. Neka me tvoja krv jača u kušnjama i opasnostima. Neka me tvoj anđeo izbavi iz grješne prigode.<br>Duše Sveti, daj mi svoju mudrost da razlikujem pravu ljubav prema drugima od traženja samoga sebe, da znam u iskrenosti davati i primati, spajati jednostavnost i blizinu s ljudima.<br>Marijo, Majko divne ljubavi, želim kao i ti uvijek nositi u srcu Isusa. Neka me tvoja poniznost uči nježnosti i pouzdanju da postanem čisti kalež krvi tvoga Sina. Amen.</p>
        </div>
    </body>
</html>
